{:.dont} 
 ### Ne legyen óvatlan!

  Ne legyen Ön az óvatlan! Az óvatosság közös ügyünk. Ne legyen óvatlan abban a reményben, hogy így, amikor megbetegszik, még "elkerüli a tömeget". Sem az egyén, sem a közösség szempontjából nincsen semmi előnye annak, ha valaki egy pándémia során hamar megbetegszik. Az óvatlansággal mások életét is veszélyezteti. Nem csak arról van szó, hogy emberek meghalnak, hanem arról is, ahogyan. Hogy a testi szenvedésről ne is beszéljünk, elmondhatjuk, hogy lelkileg ez a "jó halálnak" éppen az ellenkezője. A járványban az emberek egyedül, a szeretteiktől karanténban elzárva halnak meg. 

 Az első vizsgálatok szerint azok teste, akik átestek a fertőzésen, ellenanyagokat termel, amik ugyanazon vírustörzszsel való későbbi találkozás esetén már védettséget adnak. Ez a védőoltások kifejlesztése szempontjából jó hír, és további okot ad arra, hogy igyekezzünk ellapítani a görbét, és megvárjuk az oltást. 

  A betegség nagyon súlyos is lehet. Egy beteg úgy írta le a fájdalmat, hogy [olyan, mintha a tüdejét a tésztakészítőn nyomnák át. ] (https://twitter.com/stuff_so/status/1236517734189391875).  Az esetek 10 %-ában intenzív ápolás és lélegeztetés szükséges. Még ha a esetleg a kínai boncolási jegyzőkönyvekben ezt
 [néha el is túloznák,] (https://twitter.com/CT_Bergstrom/status/1235797950451703809)  akkor is előfordulhat maradandó tüdőkárosodás a betegségen átesőknél. A tüdő károsodásával kapcsolatban elég nagy az információhiány, ami valószínűleg annak tudható be, hogy aki ehhez eléggé ért, az most azzal van elfoglalva, hogy életeket ment meg, gyakran a sajátját kockáztatva.
